Jonasz Kofta
Wyspa

Kiedy się szumem, tłumem, gwarem 
Ludzkie skupiska ustokrotnią 
Najdroższym na świecie towarem 
Będzie samotność 
Tęsknotą ciszy uciekamy 
W bezludność wyspy, słońce południa 
Lecz kiedy na niej zamieszkamy 
Wyspa przestanie być bezludna 
Przybędzie z nami trud i strach 
Niewola dnia, historii schemat 
Jak pięknie wiatr układa piach 
Tam gdzie nas nie ma+